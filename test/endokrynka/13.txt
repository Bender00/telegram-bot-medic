Формулювання клінічного діагнозу згідно класифікації цукрового діабету 1 типу.

Цукровий діабет, тип 1, важка форма, стадія декомпенсації. Діабетична препроліферативна ретинопатія. Діабетична полінейропатія, вегето-сенсорна форма. Діабетична нефропатія IV ст. (стадія протеінурії). Вторинна ниркова артеріальна гіпертензія. СН І ст.  

Важкість ставиться на основі хронічних ускладнень ЦД.  Відповідно при легкій формі хронічних ускладнень не буде. При середній формі наявні непроліферативна ретинопатія, нефропатія ІІІ ступеня (стадія мікроальбумінурії), енцефалопатія, нейропатія, мікроангіопатія. При наявності макроускладнень – інфаркт, інсульт, діабетична стопа відразу ставиться важка форма. Також важка форма ставиться при препроліферативній, проліферативній ретинопатії, діабетичній нефропатії 4 – 5 ступеня. В даного пацієнта наявні діабетична препроліферативна ретинопатія та діабетична нефропатія 4 стадія (протеїнурії) – а це свідчить про важкий перебіг.

Для визначення стадії компенсації визначають глікемію натще, постпрандіальну глкемію, глікований гемоглобін, холестерин, тригліцериди, АТ, ІМТ. Основним показником є р-нь глікованого гемоглобіну (відповідно – до 7%стадія компенсації, від 7-8% -  стадія субкомпенсації, більше 8% -стадія декомпенсації).
В кінці діагнозу виставляються хронічні ускладнення ЦД та супутні захворювання
