Формулювання клінічного діагнозу згідно класифікації первинного гіпотиреозу.

Гіпотиреоз, первинний, тяжка форма, некомпенсований (компенсований, субкомпенсований). Ускладнення:  дисметаболічна кардіоміопатія, СН ІІА стадії.

Вроджений гіпотиреоз, тяжка форма. Кретинізм.

Стан компенсації .Його характеризує відсутність клінічних проявів; нормалізація лабораторних показників (аналізу крові, ліпідограми, білкового спектру крові, коагулограми); рівня ТТГ в крові; нормальні характеристики ЕКГ, ЕхоКГ, РВГ, РЕГ, часу ахіллового рефлексу. 

Стан субкомпенсації. Дози препаратів, що отримують хворі, не забезпечують повної компенсації захворювання, але наближаються до оптимальних. Клінічно у хворих зберігається помірна брадикардія, сухість шкіри, пастозність обличчя, зниження рефлексів (в т.ч. подовження часу ахіллового рефлексу до 360 мс), вміст в крові холестерину, ліпідів підвищений або в межах норми. При підвищеному рівні ТТГ рівень тиреоїдних гормонів в нормальних межах.

Стан декомпенсації характеризується наявністю виражених симптомів порушення функції ЩЗ. Клінічні ознаки: набрячний синдром, сухість шкіри, брадипсихізм, уповільнення мови, огрубіння голосу, симптоми гіпотиреоїдної 8 міокардіодистрофії (можливий гідроперикардит), енцефалопатії, міопатії, дисфункції яєчників.
 Ступені тяжкості виставляють на основі таких критеріїв, як скарги, ознаки міопатії, нейропатії, сухість шкіри, набряки, пульс, ЕКГ-ознаки, загальні ліпіди, р-нь тригліцеридів, холестерину, наявність анемії, р-нь ТТГ, ускладненнях (лише при важкій формі зустрічаються ускладнення, такі як СН, психоз, кретинізм, полісерозити) і стану після лікування.
