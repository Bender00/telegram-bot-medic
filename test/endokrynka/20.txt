Принципи лікування хронічної надниркової недостатності.
Медикаментозне лікування ХНН проводиться довічно.Етіотропна терапія включає лікування туберкульозу, сепсису, грибкових захворювань. Лікування ХНН полягає в безперервній, пожиттєвій замісній терапії глюкокортикостероїдами (ГК), мінералокортикостероїдами (МКС) і, іноді, андрогенами
1. Замісна терапія ГК: полягає у прагненні відтворити добовий ритм секреції кортизолу (найбільша доза — вранці), слід взяти до уваги тривалість дії одиночної дози (4–8 год), масу тіла та зріст, а також підвищену потребу у ГК при стресових ситуаціях.  Препарат вибору короткої дії- гідрокортизон по 20-30 мг/добу(2/3добової дози зранку та 1/3 дози після обіду, не пізніше 16:00.Препараи середньої тривалості дії -преднізолон по 5мг вранці та по 2,5 мг після обіду, дозу підбирають індивідуально.Золотим правилом глюкокортикоїдної терапії є використання мінімально ефективних доз. При виникнення супутніх захворювань, операцій, травм, застуди доза гідрокортизону збільшується. При підборі дози слід враховувати масу тіла і зріст.
2. Замісна терапія МКС: Мінералокортикоїди призначають за наявності мінералокортикоїдної недостатності( флудрокортизон,кортинеф). 
 флудрокортизон 0,025–0,2 мг/добу, вранці (під час спеки — верхня межа раніше підібраної дози) та не обмежуйте споживання натрію. Необхідним є індивідуальний підбір дози.
3. Замісна терапія андрогенами: дегідроепіандростерон (ДГЕА)у жінок 5–25 мг після сніданку, найчастіше — 10 мг/добу, призначається при схильності до депресії, зниженні лібідо, або при загальній слабкості, що зберігається попри повну компенсацію дефіциту кортизолу та МКС.
- Дієта з достатнім вмістом жирів, білків (1.5 г/кг) та вуглеводів, обмежити споживання продуктів багатих на солі калію (м’ясо, бобові, шоколад, какао, банани, печена картопля тощо), збільшити споживання кухонної солі (до 10 г/д.) і аскорбінової кислоти (0.5 1.0 г/д.).
