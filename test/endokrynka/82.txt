Гостра лімфоїдна лейкемія: принципи лікування.
У терапії гострого лімфобластного лейкозу першорядне місце віддають поліхіміотерапії. Для цього хворим призначають прийом цитостатичних препаратів, які уповільнюють і зменшують ріст ракових клітин, також використовують системні глюкокортикоїди, антинеопластичні препарати, імуномодулятори, аналоги пуринів. 
Деяким пацієнтам додатково проводять променеве опромінення ЦНС. 
Застосування високо дозованої хіміотерапії дає можливість провести трансплантацію стовбурових клітин. Основна мета - повне знищення злоякісних лейкемічних клітин по всьому організму, щоб відновити повноцінну роботу кісткового мозку. 
Одночасно з хіміотерапією призначається супровідна терапія, яка спрямована на боротьбу з різними інфекціями, усунення побічних ефектів після поліхіміотерапії та симптомів інтоксикації. 
Для важкої форми тромбоцитопенії та анемії призначається переливання кровозамінників. 
Можливе проведення пересадки клітин кісткового мозку. Важливим моментом у процесі терапії залишається недопущення приєднання інфекції, через ослаблення імунної системи у хворих. 
 
Головна мета – це індукція ремісії та консолідація(закріплення) ремісії.

    • 1. Індукція ремісії у 1-4 – ий тиждень:
    • - вінкристин 2 мг/д в/в струминно у 1,8,15,22 ий день;
    • - доксорубіцин 30 мг/м²/д (у хворих віком понад 35 років – 25 мг/м²/д) в/в 30-ти хвилинною інфузією у 1, 8, 15, 22 ий день; 
    • - преднізолон 60 мг/м²/д перорально за 3 прийоми у 1-28-ий день, з 29-го дня доза зменшується протягом тижня до повної відміни;
    • - аспарагіназа  5000 ОД/м²/д в/в 60-ти хвилинною інфузією кожен другий день з 15-го до 28-го дня; у хворих з алергічною реакцією на аспарагіназу показано застосування пегаспаргази у дозі 1000 ОД/м² на 15-ий день;
    • - метотрексат 15 мг інтратекально у 1-ий день.
При досягненні ремісії у хворих на ГЛЛ (кількість бластів <5 % у контрольній мієлограмі на 28-ий день індукції ремісії) проводять наступні етапи лікування. У випадку відсутності ремісії проводять  лікування, починаючи з 1-ої фази індукцї ремісії, використовуючи високі дози препаратів.
    • 2. Індукція ремісії (2 фаза) на 5-8 ий тиждень:
    • - циклофосфамід 1000 мг/м²/д в/в 60-ти хвилинною інфузією у 29, 43 і 57-ий день;
    • - цитарабін 75 мг/м²/д в/в 60-ти хвилинною інфузією у 31-34, 38-41, 45-48, 52-55 ий день;
    • -меркаптопурин 60 мг/м²/д перорально з 29 по 56 ий день;
    • - метотрексат 15 мг + цитарабін 40 мг + дексаметазон 4 мг інтратекально у 29, 36, 43, 50 ий день.
    • 3. Профілактика нейролейкемії на 9-12 тиждень:
    • - опромінення голови у дозі 24 Гр.
    • 4. Рання консолідація ремісії на 13 ий тиждень:
    • - метотрексат 1500 мг/м²/д в/в (1/10 дози вводять протягом 30 хвилин і 9/10 дози – в наступні 23,5 години) у 1 ий і 15 ий день;
    • - аспарагіназа 10 000 МО/м²/д в/в  60-ти хвилинною інфузією у 2 ий і 16 ий день;
    • - меркаптопурин 25 мг/м²/д перорально у 1-5 ий і 19 ий день.
    • 5. Рання консолідація на 17 ий тиждень:
    • - цитарабін 75 мг/м²/д в/в 60-ти хвилинною інфузією у 1-5 ий день;
    • - етопозид 60 мг/м²/д в/в 60-ти хвилинною інфузією у 1-5 ий день;
    • - профілактика нейролейкемії  - метотрексат 15 мг + цитарабін 40 мг + дексаметазон 4 мг інтратекально у 1 ий день
    • 6. Реіндукція ремісії (1 фаза) на 21-24 тиждень:
    • -вінкристин 2 мг/д в/в струминно у 1,8,15,22 ий день реіндукції;
    • -доксорубіцин 25 мг/м²/д в/в 30-хвилинною інфузією у 1,8,15,22 ий день реіндукції;
    • - преднізолон 60 мг/м²/д перорально за 3 прийоми з 1-го по 28 ий день реіндукції, з 29-го дня доза зменшується протягом тижня до повної відміни;
    • - профілактика нейролейкемії – метотрексат 15 мг+ цитарабін 40 мг + дексаметазон 4 мг інтратекально у 1 ий і 28 ий день реіндукції.
